Апстракција, индексери - задаци
===============================

.. questionnote::

    **1. Змијица са индексером**

    Написати класу ``Zmijica`` поштујући следећу спецификацију. 
    
    Објекат класе ``Zmijica`` представља змијицу из познате игре на првим мобилним телефонима. 
    Змијица се састоји од једног или више чланака, а креће по целобројној решетки у равни. 
    Змијица је описана листом поља која покрива, односно координатама својих чланака (сваки чланак 
    се налази на једном пољу, узастопни чланци се налазе на суседним пољима, поље је описано паром 
    целобројних координата). Један од чланака је глава змијице. 
    
    Конструктор има два целобројна параметра, координате полазног положаја. Подразумева се да је 
    дужина змијице на почетку једнака 1.

    Класа има следеће јавне методе и својства:

    - Својство ``Count`` (само за читање), које даје дужину змијице,
    - Метод ``Gore``, који имплементира померање главе навише, док остали чланци прате главу,
    - Метод ``Dole``, који имплементира померање главе наниже, док остали чланци прате главу,
    - Метод ``Levo``, који имплементира померање главе налево, док остали чланци прате главу,
    - Метод ``Desno``, који имплементира померање главе надесно, док остали чланци прате главу,
    - Метод ``Rasti``, који имплементира продужавање змијице. Метод има један целобројни 
      параметар, који може да се изостави (подразумевана вредност је један). Змијица не расте 
      приликом позива овог метода, већ за по један чланак у следећих ``n`` померања, где је ``n`` 
      параметар метода ``Rasti``.
    - Метод ``ToString``, који враћа текстуалну репрезентацију змијице. На пример, змијица са 
      главом на пољу ``(1, 5)`` и осталим чланцима на пољима ``(1, 4)``, ``(2, 4)`` редом, 
      приказује се као ``[(1, 5)(1, 4)(2, 4)]``.

    Класа има и индексер (само за читање), који враћа резултат типа ``Tuple<int, int>``. У овој 
    торки, први елемент је :math:`x`, а други :math:`y` координата чланка који одговара наведеном 
    индексу (0 одговара глави, 1 првом следећем чланку итд.).

    |
    
    Напишите и кратак програм којим се демонстрира употреба класе (испробавају се све 
    функционалности класе). Касније ова класа може да се употреби у имплементацији игре 
    у графичкој апликацији.
   
.. reveal:: zmijica_predlog_resenja1
    :showtitle: Могуће (једноставније) решење за класу
    :hidetitle: Сакриј решење

    .. activecode:: klasa_zmijica1
        :passivecode: true
        :includesrc: src/zadaci/41a_zmijica_indekser.cs

.. reveal:: zmijica_predlog_resenja2
    :showtitle: Могуће (ефикасније) решење за класу
    :hidetitle: Сакриј решење

    .. activecode:: klasa_zmijica2
        :passivecode: true
        :includesrc: src/zadaci/41b_zmijica_indekser.cs
