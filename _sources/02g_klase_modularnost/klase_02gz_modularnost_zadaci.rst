Модуларност - задаци
====================

Преправите неке (или све) раније направљене апликације за играње игара. 

- Задатак 1: игра *Налажење броја у сортираном низу*
- Задатак 2: игра *Меморије*
- Задатак 3: игра *Вешала*
- Задатак 4: игра *Икс -- окс*
- Задатак 5: игра *Потапање бродова*
- Задатак 6: игра *Погађање комбинације*
- Задатак 7: игра *Миноловац*
- Задатак 8: игра *Састави 4*

У оквиру преправки, прво треба да издвојите главну класу помоћу које се реализује игра у посебан 
пројекат -- библиотеку. Апликације које користе ту класу (бар једна, а боље обе) треба да буду 
пројекти у истом решењу (*solution*) у коме је и библиотека, и да се подесе да користе библиотеку. 

Оваквим организовањем кода потврђујете да сте постигли два циља: прво, да сте савладали технику 
прављења библиотеке и њеног укључивања у различите пројекте, и друго, да сте постигли одређено 
умеће у дизајнирању класе, тако да она одговара различитим апликацијама. 

.. comment

    Нарочито вреди 
    размислити о томе да ли би у различитим апликацијама које користе написану класу могао да се 
    појави неки сличан кôд, јер је то наговештај да је класа можда могла да буде боље дизајнирана, 
    тј. да укључи у себе кôд који се понавља (или је веома сличан) у програмима који користе класу. 
