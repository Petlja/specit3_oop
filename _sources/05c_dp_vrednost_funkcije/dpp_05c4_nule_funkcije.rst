Апликација за израчунавање нула функције
========================================

Последњи пројекат у овом примеру је конзолна апликација за израчунавање нула функције. Апликација 
користи библиотеку ``Funkcije``, захваљујући којој на једноставан начин од текста који унесе 
корисник добија објекат за рачунање вредности унете функције.

Поред функције, од корисника се очекује да зада и један интервал у чијим крајевима функција има 
различит знак, тј. позитивна је у једном крају, а негативна у другом. Програм затим израчунава 
вредност функције у средишту датог интервала. Зависно од знака те вредности, полазни интервал се 
замењује његовом левом или десном половином, тако да нови интервал има исту особину да је у једном 
његовом крају функција позитивна а у другом негативна.

Понављајући овај поступак, може релативно брзо да се добије произвољно мали интервал у чијим 
крајевима задата функција има различит знак. То значи да негде унутар интервала функција има 
вредност нула. Како је последњи нађени интервал веома кратак, за приближну вредност нуле функције 
може да се узме његово средиште. 

Ево и изворног кода ове једноставне апликације:

.. activecode:: NalazenjeNuleFunkcije_Program.cs
    :passivecode: true
    :includesrc: src/primeri/ParsiranjeFunkcija/NalazenjeNuleFunkcije/Program.cs
    
 
Овај пројекат употпуњује цео пример утолико што демонстрира једноставну вишеструку употребљивост 
библиотеке ``Funkcije``, како из графичких, тако и из конзолних апликација.